Válka na Ukrajině, na kterou zaútočilo Rusko, trvá už měsíc a půl. O život přišly tisíce lidí – vojáků i civilistů, včetně dětí –, domov opustily miliony Ukrajinců, množí se zprávy o ruských válečných zločinech.
Také jsme kdysi v komunistickém režimu byli tak naivní a nechtěli vidět pravdu. Být v Rusku v současné době apolitický už není možné. Z celého světa na vás bude doléhat svědectví o zločinech spáchaných vámi - Rusy - na Ukrajině. Váš Putin rozhodl o válečné invazi na Ukrajinu. Vy všichni, kteří stojíte za ním, jste za to zodpovědní. Válka tam trvá již skoro dva měsíce. Ruští vojáci tam zabíjejí děti, staré lidi, znásilňují ženy... a kradou. A Ukrajina se s podporou  celého světa hrdinně brání. Svět se na to dívá, svět to všechno vidí. A nesouhlasí. Pomáháme ukrajinským uprchlíkům v našich zemích. Budeme je podporovat i nadále, budeme jim posílat peníze na Ukrajinu, protože oni bojují i za nás. Bojují za svobodu, která se nám stala vším. Díky bohu už nejsme slepí. Chceme mír!
Velikonoční poselství papeže Františka:
„Nechť nastane mír na těžce zkoušené Ukrajině,“ řekl pontifik ve velikonočním poselství, v němž ostře zkritizoval Rusko za to, že Ukrajinu „zatáhlo do kruté a nesmyslné války“. Podle papeže Františka v lidstvu přetrval Kainův duch, který v Ábelovi nevidí bratra, ale soupeře, řekl s odkazem na Starý zákon.
„Prosím nezvykejme si na válku. Zavažme se, že budeme silným hlasem volat po míru, ať ti, co mají odpovědnost za národy, ať slyší volání lidu po míru, ať si položí otázku, kterou si vědci položili před 70 lety, tedy zda skoncujeme s lidstvem, nebo lidstvo skoncuje s válkou,“ vyzval veřejnost.